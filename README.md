VIGTIGT!										
Dette værktøj er udarbejdet på frivillig basis (udarbejdet af Michael Sivebæk Nielsen).
Skaberen af dette værktøj kan ikke gøres ansvarlig for nogen form for tab af fortjeneste, indtægter eller nogen form for indirekte skader, som opstår på grund af eller i forbindelse med brug af Excel-værktøjet.
Brug af dette værktøj er dermed på eget ansvar.						

Kort info						
Dette værktøj er udarbejdet til at generere murstensforbandt på facader og til dimensionering af tegloverliggere.
Formålet med dette værktøj er at mindske forbandtfejl og gøre det nemmere at bestille de korrekte tegloverliggere, så de passer til forbandtet i facaden.
Dimensionering af overliggere sker på baggrund af Egernsund Tegls overslagsskema (se evt. tabel i fanen "Overligger tabel").

På fanerne "Oversigt facader" og "Oversigt overliggere" kan du få et overblik over de facader og åbninger du har tilføjet.
Kommentarer tilføjes, hvis programmet opdager nogen uhensigtsmæssige løsninger. Det kan f.eks. være at der ikke er nok skifter over overliggeren.						
				
Sådan gør du						
1: Opret ny facade ved at klikke på nedenstående knap (makroer skal være aktiveret).
2: Evt. indsæt åbninger ved at trykke på korresponderende knap (først efter du har oprettet en facade).					

Kan programmet tage fejl?							
Ja.
Programmet er for nu designet til alm. enfamiliehuse med skalmuring, hvor der ved mere specielle og/eller komplekse løsninger kan opstå situationer hvor forbandtet ikke er korrekt eller at dimensioneringen af overliggeren er forkert.
Du skal derfor altid selv kontrollere om det stemmer.							
